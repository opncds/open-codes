---
id: c03
title: 3 Терміни та визначення понять
---

## У цих Нормах вживаються терміни, встановлені:

[Законом України "Про місцеве самоврядування в Україні"](https://zakon.rada.gov.ua/laws/show/280/97-%D0%B2%D1%80#Text): [територіальна громада](https://zakon.rada.gov.ua/laws/term/29885:82783);

Законом України "Про добровільне об’єднання територіальних громад": об’єднана територіальна громада;

Земельним Кодексом України: земельна ділянка, землі загального користування, землі
природно- заповідного фонду, землі оздоровчого призначення, землі рекреаційного призначення,
землі історико-культурного призначення, землі лісогосподарського призначення, землі водного
фонду;
 прибережні захисні смуги, водоохоронні зони, пляжні зони, межа області, району, села,
селища, міста;

Законом України "Про інвестиційну діяльність": інвестиційний проект;

Повітряним кодексом України: аеродром, аеропорт, приаеродромна територія, землі аеропортів (аеродромів);

Кодексом цивільного захисту України: інженерно-технічні заходи цивільного захисту;

Законом України "Про регулювання містобудівної діяльності": Генеральна схема планування
території України, генеральний план населеного пункту, детальний план території, інженернотранспортна інфраструктура, лінії регулювання забудови, містобудівна документація, містобудівні
умови та обмеження забудови земельної ділянки (далі – містобудівні умови та обмеження), план
зонування території (зонінг), планування території, приміська зона, проектна документація, схеми
планування території на регіональному рівні, територія, червоні лінії;

Законом України "Про землі енергетики та правовий режим спеціальних зон енергетичних
об’єктів": землі енергетики, зона впливу електромагнітного поля, кабельна лінія електропередачі,
магістральна теплова мережа, об’єкт енергетики, охоронна зона магістральних теплових мереж,
охоронні зони об’єктів енергетики, повітряна лінія електропередачі, санітарно-захисна зона об’єктів
енергетики, теплова мережа, трансформаторна підстанція;

Законом України "Про забезпечення санітарного та епідемічного благополуччя населення":
санітарне та епідемічне благополуччя населення, середовище життєдіяльності людини (далі –
сере до вище життєдіяльності), фактори середовища життєдіяльності;

Законом України "Про правовий режим земель охоронних зон об’єктів магістральних трубопроводів": магістральний трубопровід, охоронна зона об’єктів магістральних трубопроводів;

Законом України "Про об’єднання співвласників багатоквартирного будинку": багато квар тирний будинок;

Законом України "Про автомобільні дороги": автомобільна дорога, об’єкти дорожнього сервісу,
проїзна частина, смуга руху;

Законом України "Про благоустрій населених пунктів": вулично-дорожня мережа, зелені насадження;

Законом України "Про мораторій на видалення зелених насаджень на окремих об’єктах благоустрою зеленого господарства м. Києва": зелена зона, лісопарк, ліс населеного пункту, парк,
рекреаційна зона, сквер, урочище;

Законом України "Про природно-заповідний фонд України": природно-заповідний фонд, природні території та об’єкти, природні заповідники, заказники, пам’ятки природи, ботанічні сади,
дендрологічні парки, зоологічні парки та парки-пам’ятки садово-паркового мистецтва, регіональні
ландшафтні парки, національні природні парки, біосферні заповідники;

Законом України "Про охорону земель": земельні ресурси;

Законом України "Про охорону навколишнього природного середовища": курортні і лікувальнооздоровчі зони, рекреаційні зони;

Законом України "Про стратегічну екологічну оцінку": стратегічна екологічна оцінка;

Законом України "Про трубопровідний транспорт": магістральний трубопровід, об’єкти трубопровідного транспорту, охоронна зона;

Законом України "Про охорону культурної спадщини": об’єкт культурної спадщини, нерухомий
об’єкт культурної спадщини, пам’ятка культурної спадщини, види об’єктів культурної спадщини:
археологічні об’єкти культурної спадщини, історичні об’єкти культурної спадщини, об’єкти монументального мистецтва, об’єкти архітектури, об’єкти містобудування, об’єкти садово-паркового
мистецтва, ландшафтні території, об’єкти науки і техніки;
 зони охорони пам’ятки, історичне населене місце, історичний ареал населеного місця, традиційний характер середовища, консервація,
музеєфікація, пристосування, реабілітація, ремонт, реставрація, щойно виявлений об’єкт культурної спадщини, об’єкт всесвітньої спадщини, буферна зона, історико-культурний заповідник,
історико-культурна заповідна територія, режими використання пам’яток, охоронюваних археологічних територій, історичних ареалів населених місць, межі та режими використання зон охорони
пам’яток, план організації території історико-культурного заповідника, план організації історикокультурної заповідної території;

Законом України "Про засади державної регіональної політики": регіон, державна регіональна
політика, макрорегіон, мікрорегіон, регіональний розвиток, державна стратегія регіонального розвитку;

Законом України "Про стимулювання розвитку регіонів": промисловий район, сільський район;

Законом України "Про основи містобудування": містобудування (містобудівна діяльність),
місто будівна документація;

Законом України "Про основи національної безпеки України": національні інтереси, пріоритети
національних інтересів;

Законом України "Про особливості здійснення права власності у багатоквартирному будинку":
багатоквартирний будинок, прибудинкова територія;

Законом України "Про курорти": курорт, санаторно-курортні заклади, округ санітарної охорони,
зони округу санітарної охорони;

Законом України "Про туризм": туризм, турист;

Законом України "Про індустріальні парки": індустріальний (промисловий) парк;

Законом України "Про спеціальний режим інноваційної діяльності технологічних парків": технологічний парк (технопарк);

Законом України "Про інноваційну діяльність": інноваційна діяльність, інноваційне під приємство;

Законом України "Про Загальнодержавну програму формування національної екологічної
мережі України на 2000-2015 роки": буферна зона, екологічна мережа, природний коридор, природний ландшафт, природний регіон;

Положенням "Про рекреаційну діяльність у межах територій та об’єктів природно-заповідного
фонду України", затвердженим наказом Міністерства охорони навколишнього природного середовища від 22.06.2009 р. № 330, зареєстрованим Міністерством юстиції України 22.07.2009 р. за
№ 679/166: екскурсант, рекреант, рекреація, рекреаційна діяльність;

Національним стандартом України ДСТУ 4527:2006 "Послуги туристичні. Засоби розміщення":
база відпочинку, будинок відпочинку, готель, готель-люкс, апарт-готель, акватель, дитячий табір,
індивідуальний засіб розміщення, кемпінг, мотель, пансіонат, санаторій, табір праці та відпочинку,
туристична база, туристичний комплекс.

## В цих Нормах додатково використані такі терміни та визначення позначених ними понять:

### 3.1 автозаправний комплекс

Автозаправна станція з об’єктами (будинками, спорудами, приміщеннями) обслу говування
водіїв, пасажирів (роздрібна торгівля продуктами харчування), автотранспорту (техніч ного обслуговування, миття автомобілів, роздрібна торгівля запасними частинами, мастильними речовинами)

### 3.2 автозаправна станція

Комплекс будинків, споруд, технологічного обладнання, призначений для приймання, збе рiгання моторного палива та заправлення ним автотранспорту (мототранспорту) (далі – автотранспорт)

### 3.3 автомобільна газонаповнювальна компресорна станція (далі – АГНКС)

Автозаправна станція, технологічне обладнання якої призначене для заправлення авто транспорту тільки стисненим природним газом

### 3.4 архітектурно-планувальна структура

Просторове розміщення магістральної вулично-дорожньої мережі і прилеглих до неї гро мадських просторів (планувальний каркас населеного пункту), що у сукупності з вулицями та проїздами
формують інфраструктуру транспортного-пішохідного і велосипедного руху

### 3.5 багатоквартирна забудова

Територія житлової забудови або її частини, у межах якої розташовуються багатоквартирні
житлові будинки.

### 3.6 багатопаливна автозаправна станція (далі – БП АЗС)

Автозаправна станція, технологічне обладнання якої призначено для заправлення автотранспорту моторним паливом двох або трьох видів, серед яких дозволяється рідке моторне паливо
(бензин та/або дизельне паливо)

### 3.7 багатофункціональні споруди

Будинки і комплекси, які формуються з приміщень, їх груп, різного громадського, житлового та
іншого призначення, поєднання яких обумовлене економічною доцільністю і містобудівними вимогами

### 3.8 блакитні лінії

Лінії обмеження висоти та силуету забудови, спрямовані на регулювання естетичних та
історико- містобудівних якостей забудови

### 3.9 блочна автозаправна станція

Автозаправна станція з підземним розташуванням резервуарів зберігання палива, технологічне обладнання якої призначене для заправлення автотранспорту тільки рідким моторним
паливом (бензином, дизельним паливом); характеризується розміщенням паливороздавальних
колонок (далі – ПРК) над резервуаром зберігання палива та виконана як цілісний заводський виріб

### 3.10 будинок дачний

Житловий будинок садибного типу для використання протягом року для відпочинку, тим часового перебування або постійного проживання

### 3.11 будинок садовий

Будівля для літнього (сезонного) використання, яка в частині нормування площі забудови,
зовнішніх конструкцій та інженерного обладнання не відповідає нормативам, установленим для
житлових будинків

### 3.12 відсоток забудови

Відношення площі під забудовою житлового будинку з урахуванням площі в контурах, що
виступають, до площі земельної ділянки.

### 3.13 внутрішній транспорт

Сукупність транспортних ліній і вузлів та рухомий склад для здійснення внутрішніх паса жирських та вантажних перевезень, що використовується у містах та інших населених пунктах

### 3.14 громадський центр

Територія концентрованого розміщення закладів та підприємств обслуговування населення,
адміністративних будівель у планувальній структурі населеного пункту. Громадські центри поділяються на: загальноміські багатофункціональні, центри міських адміністративних та планувальних
районів, спеціалізовані центри, центри виробничих зон

### 3.15 демографічний прогноз

Прогноз динаміки чисельності населення населеного пункту, територіальної громади і їх основних демографічних параметрів (чисельність постійного та наявного населення, статево-віковий
склад, родинний стан, джерела росту, професійний склад, освіта, міграція, соціальний стан)

### 3.16 житлова група

Два та більше житлових будинків, планувально об’єднаних загальним дворовим простором

### 3.17 житловий район

Елемент соціально-планувальної структури населеного пункту, що обмежений магістралями
(міського або районного значення), природними рубежами з радіусом обслуговування 1,0 км –
1,5 км і складається з декількох мікрорайонів та повного комплексу об’єктів періодичного обслуговування

### 3.18 жовті лінії

Лінії обмеження зон можливих завалів житлових, громадських, промислових та інших будівель і
споруд, розміщених вздовж магістральних вулиць сталого функціонування, по яких проводиться
евакуація населення категорованого міста, віднесеного до відповідної групи цивільного захисту в
особливий період, та підтримується транспортне забезпечення виконання рятувальних і невідкладних аварійно-відновлювальних робіт.
Визначається при розробленні містобудівної документації для міст, віднесених до відповідних
груп цивільного захисту

### 3.19 зблокований житловий будинок

Будинок квартирного типу, що складається з двох і більше квартир, кожна з яких має безпосередній вихід на приквартирну ділянку або вулицю

### 3.20 зелені лінії

Лінії що визначають площі усіх озеленених територій загального користування, рекреаційних
лісів і лісопарків (існуючих та тих, що резервуються), об’єктів природнього заповідного фонду, зон
охоронного ландшафту, в межах яких встановлені обмеження щодо розміщення об’єктів відповідно
до законодавства

### 3.21 зовнішній транспорт

Сукупність транспортних ліній і вузлів та рухомий склад, що забезпечують і обслуговують
зовнішні зв’язки населеного пункту

### 3.22 зона житлової забудови

Зона населеного пункту, призначена для розміщення житлової забудови і пов’язаних з нею
громадських центрів, підприємств повсякденного та періодичного обслуговування населення,
зелених насаджень та вулично-дорожньої мережі

### 3.23 зона обслуговування

Територія, яка охоплена певними видами обслуговування населення, що мешкає на цій
території

### 3.24 зона охорони археологічного культурного шару

Територія за межами пам’ятки археології та її охоронної зони, де виявлені окремі археологічні
знахідки або можливе існування археологічного культурного шару, призначена для забезпечення
збереження і дослідження пам’яток археології

### 3.25 зона охоронюваного ландшафту

Природна незабудована чи переважно природна з розосередженою історичною мало повер ховою забудовою територія за межами охоронної зони пам’яток культурної спадщини, з якою пам’ятки
складають єдине композиційно-пейзажне ціле, яка встановлюється для збереження характерного
історичного природного оточення пам’яток та відіграє разом з ними важливу роль у формуванні
образу населеного пункту або окремого пейзажу

### 3.26 зона регулювання забудови

Забудована чи призначена під забудову територія за межами охоронної зони пам’яток культурної спадщини, що визначається для збереження домінуючої ролі пам’яток у композиції і пейзажі
населеного пункту

### 3.27 інженерна інфраструктура

Комплекс інженерних споруд і мереж

### 3.28 історичне ядро населеного пункту

Цілісне історичне архітектурно-містобудівне утворення, яке зберегло своє домінуюче значення
та продовжує відігравати вагому роль у соціально-культурному функціонуванні населеного пункту

### 3.29 квартал

Первинний елемент архітектурно-планувальної структури населеного пункту, що є частиною
його території, обмеженої червоними лініями вулиць, у деяких випадках проїздами або природними межами

### 3.30 комплексні охоронні зони пам’яток культурної спадщини

Спільні охоронні зони, встановлені для певної сукупності пам’яток культурної спадщини на
території з їх високою концентрацією

### 3.31 комплексна оцінка території

Системний аналіз зовнішніх та внутрішніх конкурентних переваг та обмежень у розвитку
населеного пункту або території, що включає оцінку ресурсного, інженерно-транспортного, економічного, науково-технічного, туристичного потенціалів з урахуванням демографічного прогнозу та
екологічного стану території

### 3.32 контейнерна автозаправна станція

Установка для відпуску нафтопродуктів, яка складається з резервуара і паливороздавальної
колонки, зблокованих в єдиному контейнері

### 3.33 міграція маятникова

Регулярне переміщення працівників до місць роботи або учнів, студентів до місць навчання, що
знаходяться в інших населених пунктах з поверненням у місця постійного проживання

### 3.34 міжмагістральна територія

Частина території міста, обмежена магістральними вулицями міського та районного значення,
у межах якої розміщуються житлові вулиці та квартали з забудовою

### 3.35 міжселенне обслуговування

Забезпечення адміністративних та соціальних потреб населення відповідної системи розселення комплексом розташованих у місті громадських центрів, установ та організацій обслуго вування

### 3.36 мікрорайон

Первинний елемент соціально-планувальної структури території населеного пункту, який
містить житлову забудову, повний комплекс об’єктів повсякденного обслуговування, зелені насадження, об’єкти інженерно-транспортної інфраструктури і обмежений магістральними вулицями
загальноміського та районного значення, а подекуди проїздами

### 3.37 місто-центр

Міський населений пункт з найбільшою чисельністю населення і найвищим адміністративним
статусом, соціально-економічним та культурним потенціалом, який домінує у відповідній системі
розселення

### 3.38 модульна автозаправна станція

Автозаправна станція з наземним розташуванням резервуарів для зберігання палива, технологічне обладнання якої призначене для заправлення автотранспорту тільки рідким моторним
паливом (бензином, дизельним паливом); характеризується розосередженим розташуванням ПРК
та резервуара зберігання палива

### 3.39 охоронна зона пам’ятки культурної спадщини

Прилегла до території пам’ятки (в тому числі пам’ятки, внесеної до Списку всесвітньої спадщини) територія, що визначається в установленому законодавством порядку

### 3.40 паливозаправний пункт

Автозаправна станція, яка розташована на території підприємства і призначена для заправлення автотранспорту, який належить підприємству

### 3.41 пересувна АЗС

Комплексна установка технологічного обладнання, змонтованого на автомобільному шасі або
причепі, для транспортування та відпуску нафтопродуктів

### 3.42 периметральна забудова

Забудова кварталів житловими та громадськими будинками, які розміщуються вздовж вулиць
та проїздів, що їх оточують, без розривів між окремими будівлями

### 3.43 пішохідна зона

Площі, майданчики, парки, сквери, бульвари, проходи і вулиці в забудові населеного пункту, що
призначені для руху пішоходів та можливості проїзду (під’їзду) лише спеціального транспорту

### 3.44 планувальна зона

Елемент соціально-планувальної структури найкрупнішого міста з громадським центром підприємств і закладів обслуговування, зона впливу якого розповсюджується на частину прилеглої
території міста і приміської зони

### 3.45 планувальний район

Елемент соціально-планувальної структури крупного та найкрупнішого міста, який складається
із двох або більше житлових районів та територій промислового або іншого виробничого призначення, а також центру громадського обслуговування

### 3.46 пожежне депо

Будівля (споруда) для зберігання та технічного обслуговування пожежних автомобілів й
оснащення, розташування особового складу пожежно-рятувального підрозділу

### 3.47 радіус обслуговування

Умовна нормативна відстань від закладів та установ повсякденного, періодичного або епізодичного обслуговування до житлових будинків або території житлової забудови населеного пункту,
яка встановлюється містобудівною документацією з урахуванням пішохідної чи транспортної
доступності

### 3.48 рекреаційно-оздоровчі ліси

Ліси, що опорядковуються та використовуються для рекреаційних цілей із відповідним рівнем
благоустрою

### 3.49 рекреаційне житло

Різновид житла, представлений виключно приватними житловими будинками, призначеними
для постійного проживання власників житла спільно з тимчасовим розміщенням обмеженої кількості відпочиваючих і які розміщені за межами озеленених територій загального користування

### 3.50 рекреаційне навантаження

Показник, що характеризується кількістю рекреантів на одиницю площі за певний період і
визначає рівень сукупного антропогенного впливу на природний комплекс певної території в
процесі рекреаційної діяльності

### 3.51 рекреаційні території (акваторії)

Ділянки суші (або водного простору), які призначені для здійснення рекреаційної діяльності та
відпочинку рекреантів

### 3.52 реновація об’єктів історичної забудови

Відновлення зовнішнього вигляду морально й фізично застарілих будівель та споруд (за
виключенням пам’яток та щойно виявлених об’єктів культурної спадщини) з модернізацією внутрішнього планування відповідно за сучасних вимог та з сучасними матеріалами

### 3.53 реновація територій історичної забудови

Комплексна реконструкція [73] територій історичної забудови зі збереженням первісної/існуючої функції

### 3.54 розрахунковий період

Відрізок часу щодо планування населених пунктів та інших територій, що характеризується
розрахунковими параметрами та показниками територіального, соціально-економічного розвитку,
розвитку соціальної, інженерної, транспортної інфраструктури та природно-ландшафтного комплексу тривалістю 15-20 років

### 3.55 реконструкція території з існуючою забудовою

Оновлення території зі зміною її функціонального призначення або цільового використання
окремих земельних ділянок, поліпшенням якості вуличної мережі, інженерного обладнання та
благоустрою, знесенням або перебудовою застарілих будівель та споруд, а також спорудження
нових об’єктів різного функціонального призначення відповідно до містобудівної документації

### 3.56 садибний будинок (індивідуальний будинок)

Житловий будинок з присадибною ділянкою та господарськими спорудами, призначеними для
одного домогосподарства

### 3.57 садибна забудова

Забудова, що сформована індивідуальними чи зблокованими житловими будинками

### 3.58 система розселення

Сукупність населених пунктів, об’єднаних сталими трудовими та культурно-побутовими зв’язками, орієнтованих на центр системи розселення

### 3.59 соціальна інфраструктура

Комплекс закладів, установ та підприємств обслуговування, які забезпечують соціальні запити
населення у сфері охорони здоров’я, виховання й освіти, культури, фізичної культури та спорту,
торгівлі, побутового, житлово-комунального обслуговування

### 3.60 соціально-планувальна структура

Просторова локалізація центрів громадського обслуговування населення різних рівнів і зон
їхнього впливу, що поділяються за рівнем обслуговування: повсякденного, періодичного та епізодичного

### 3.61 стратегічна перспектива

Загальна концептуальна модель планувальної організації території адміністративно- територіальних одиниць, яка не має конкретних часових рубежів розрахункових періодів, визначених
містобудівною документацією

### 3.62 територіальна зона

Частина території населеного пункту з особливим, визначеним законодавством, містобудівною
документацією, землевпорядною документацією, режимом використання, в тому числі з переважним функціональним використанням, містобудівними умовами та обмеженнями

### 3.63 традиційна автозаправна станція

Автозаправна станція з підземним розташуванням резервуарів зберігання палива, технологічне обладнання якої призначене для заправлення автотранспорту тільки рідким моторним
паливом (бензином, дизельним паливом); характеризується розосередженим розташуванням
резервуарів зберігання палива і паливно-роздавальних колонок

### 3.64 транспортна інфраструктура

Система транспортних споруд і мереж

### 3.65 функціональна зона

Частина території населеного пункту з явно вираженою переважною функцією її містобудівного
використання: житлова, громадська, виробнича та рекреаційна, що відображається у містобудівній
документації

### 3.66 функціональне зонування

Визначення містобудівною документацією віднесення території до відповідної функціональної
зони

### 3.67 функціонально-планувальна структура

Просторова модель пов’язаних між собою територій, призначених для розташування різних
видів соціальної, виробничої, комунікаційної діяльності, рекреаційного та ландшафтного комплексу

### 3.68 центр населеного пункту

Центральна частина міста, селища, села, де концентруються головні функції управління, культури, соціального обслуговування населення та головні архітектурні ансамблі

### 3.69 цінна історична забудова

Будинки і споруди, що мають художню та історичну цінність, є характерними для конкретного
історичного населеного місця або належать до характерних зразків архітектури та будівництва
відповідної епохи і поряд з пам’ятками архітектури відіграють визначальну роль у традиційному
міському середовищі.

### 3.70 цілісне історичне архітектурно-містобудівне утворення

Сукупність підпорядкованих просторових структур, що складається з історичних будівель,
споруд, елементів планування (у тому числі незабудованих просторів – вулиць, площ, скверів,
алей тощо) та природного ландшафту, об’єднаних територіально та композиційно, яка становить
певну історичну, культурну, архітектурну, містобудівну, етнографічну та ін. цінність і потребує
збереження. Особливістю цілісного історичного архітектурно-містобудівного утворення є змінюваність в часі його окремих елементів при стабільності загальних композиційних зв’язків, визначених природними і соціальними умовами

### 3.71 щільність населення

Відношення кількості населення до певної площі території

### 3.72 щільність житлового фонду

Відношення сумарної загальної площі квартир у житлових будинках до площі території відповідної територіальної одиниці.
Відношення площі під будівлями, включаючи виступаючі та нависаючі конструкції до загальної
площі земельної ділянки



## У цих ДБН вжито такі познаки та скорочення:



### АЗК
автозаправний комплекс;

### АЗС
автозаправна станція;
### АГЗС
автогазозаправочна станція;
### АГЗП
автогазозаправочний пункт;
### АГНКС
автомобільна газонаповнювальна компресорна станція;
### АТС
автоматична телефонна станція;
### ВЗ
водоохоронна зона;
### ГНП
газонаповнювальні пункти;
### КСОДР
комплексна схема організації дорожнього руху;
### КСТ
комплексна схема транспорту;
### РЛС
радіолокаційна станція;
### СЗЗ
санітарно-захисна зона;
### СТО
станція технічного обслуговування;
### ТЕЦ
теплоелектроцентраль;
### ТПВ
транспортно-пересадочний вузол.