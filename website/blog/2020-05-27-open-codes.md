---
slug: opencodes
title: Open Codes
author: Spatialtech
author_title: Hacking economic, technological and political infrastructures to shape the future city
author_url: https://github.com/sptch
author_image_url: https://avatars3.githubusercontent.com/u/54541403?s=400&u=43501cfd813f9a594a391330acceb24bfcf7f5d3&v=4
tags: [opencodes, building codes, open data]
---

Онлайн платформа для зручної роботи з будівельними нормами

Наша мета робити будівельні норми зручними у користуванні та інтегрувати інструменти автоматичної валідації та погодження у проектний процес.
<!--truncate-->

## Проблема
Будівельна галузь має одні з найнижчих показників цифровізації та продуктивності. Не в останню чергу, це обумовлено застарілістю нормативної бази, яка досі має аналоговий вигляд.

- ДБНи публікуються в цифровому форматі, але не мають зручних функцій пошуку і навігації, таким чином вони залишаються “папером онлайн”
- Сертифіковані рішення для роботи з нормами (Зодчий, Будстандарт, Стройінформ) докорінно не вирішують цих проблем
- Відсутні прозорі механізми громадських обговорень
- Процес узгодження проектних рішень корумпований

## Передумови
В Україні відбувається побудова цифрової держави, зміни торкнуться і будівельної галузі.

- Державні будівельні норми підлягають оприлюдненню у вигляді відкритих даних
- Впровадження параметричних методів нормування у будівництві
- Обов’язкове BIM-проектування  при спорудженні об’єктів за бюджетні кошти до 2023
- Створення Державного агентства техрегулювання у містобудуванні
- Посилення персональної майнової та кримінальної відповідальності суб’єктів будівельного процесу

## Рішення 1.0
Відкрита база даних
- Збір актуалізованих положень норм в єдину відкриту платформу
- Забезпечення користувачу можливості пошуку, коментування окремих положень в межах організації та групування обраних положень
- Полегшення навігації. В пунктах, які посилаються на інші нормативні акти - користувач отримує можливість інтерактивного переходу до відповідного документа чи його пункту
- Впровадження  інтерактивного словника термінів

## Рішення 2.0
Інструменти та інтерфейси
- Переведення таблиць, специфікацій  у machine-readable формат (csv, json, xml, etc.)
- Інтерпретування тексту окремих положень у програмний код, для автоматичної перевірки на відповідність проектних рішень до норм
- Перевірка моделі у форматі IFC, відповідно до концепції openBIM 
- Розробка плагінів до популярних програмних продуктів для проектування

## Авдиторія та суспільна користь
### Наша мета 
Зробити будівельні норми зручними у користуванні та інтегрувати інструменти автоматичної валідації та погодження у проектний процес. 

OpenCodes допоможе будівельним компаніям заощадити час, запобігти помилкам і зменшити загальну вартість будівництва.

Платформа сприятиме позитивним змінам у якості міського середовища та прозорості прийняття рішень.

### Користувачі 
Потенційні користувачі платформи: проектні інститути, архітектурні практики, проектна експертиза, державні контролюючі органи, законодавчі органи, дослідники.