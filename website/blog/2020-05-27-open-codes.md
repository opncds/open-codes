---
slug: opencodes
title: Open Codes
author: Spatialtech
author_title: Hacking economic, technological and political infrastructures to shape the future city
author_url: https://github.com/sptch
author_image_url: https://avatars3.githubusercontent.com/u/54541403?s=400&u=43501cfd813f9a594a391330acceb24bfcf7f5d3&v=4
tags: [opencodes, building codes, open data]
---

Онлайн-платформа для зручної роботи з будівельними нормами

Наша мета — робити будівельні норми зручними у користуванні та інтегрувати інструменти автоматичної валідації та погодження у проектний процес.
<!--truncate-->

## Проблема
Будівельна галузь має одні з найнижчих показників цифровізації та продуктивності. Однією з головних причин цього є застарілість нормативної бази, яка донині має аналоговий вигляд.

- ДБНи публікуються в цифровому форматі, але не мають зручних функцій пошуку і навігації, таким чином вони залишаються “папером онлайн”
- Сертифіковані рішення для роботи з нормами (Зодчий, Будстандарт, Стройінформ) докорінно не вирішують цих проблем
- Відсутні прозорі механізми громадських обговорень
- Процес узгодження проектних рішень має корумпований характер

## Передумови
В Україні відбувається процес діджиталізації всіх сфер державного сектору, серед яких будівельна галузь не є виключенням:

- Державні будівельні норми підлягають оприлюдненню у вигляді відкритих даних
- Відбувається процес впровадження параметричних методів нормування у будівництві
- Обов’язковим є BIM-проектування при спорудженні об’єктів за бюджетні кошти до 2023 року
- Створенно Державне агентство техрегулювання у містобудуванні
- Відбувається посилення персональної майнової та кримінальної відповідальності суб’єктів будівельного процесу

## Рішення 1.0
Відкрита база даних:
- Збір актуальних положень норм у єдину відкриту платформу
- Забезпечення можливості пошуку та коментування окремих положень у межах організації, групування обраних положень для користувача
- Полегшення навігації: у пунктах, які посилаються на інші нормативні акти користувач матиме змогу інтерактивно переходити до відповідного документа чи його частини
- Впровадження інтерактивного словника термінів

## Рішення 2.0
Інструменти та інтерфейси:
- Переведення таблиць, специфікацій  у machine-readable формат (csv, json, xml, etc)
- Інтерпретація тексту окремих положень у програмний код для автоматичної перевірки на відповідність проектних рішень нормам
- Перевірка моделі у форматі IFC у відповідності до концепції openBIM 
- Розробка плагінів для популярних програмних продуктів для проектування

## Авдиторія та суспільна користь
### Наша мета 
Зробити будівельні норми зручними у користуванні та інтегрувати інструменти автоматичної валідації та погодження у проектний процес. 

OpenCodes допоможе будівельним компаніям заощадити час, запобігти помилок і зменшити загальну вартість будівництва.

Платформа сприятиме позитивним змінам якості міського середовища та прозорості у прийнятті рішень.

### Користувачі 
Потенційні користувачі платформи: проектні інститути, архітектурні практики, проектна експертиза, державні контролюючі органи, законодавчі органи, дослідники.
